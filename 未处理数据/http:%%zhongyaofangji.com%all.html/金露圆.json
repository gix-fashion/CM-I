{
    "方剂名称": "金露圆",
    "url": "http://zhongyaofangji.com/j/jinluyuan.html",
    "【处方】": "生干地黄（焙）、贝母（去心）、紫菀（洗.去苗.焙）、柴胡（去芦.焙）、干姜（炮）、桂心（不见火）、人参（洗.去芦.切.焙）、防风（去芦.焙）、枳壳（汤浸.去瓤.麸炒）、蜀椒（去目.炒出汗）、桔梗（洗.去芦.焙）、吴茱萸（汤浸七遍）、甘草（炙）、川芎（洗.去芦.焙）、菖蒲（米泔浸一宿）、白茯苓（去黑皮.焙）、厚朴（去粗皮.姜汁制）、鳖甲（米醋炙黄）、甘松（净洗），各一两。草乌头（炮）、黄连（洗.焙），各二两。    巴豆（去心、膜，用醋煮三十沸，焙干，取一两，不去油，煮时须亲自数三十沸，便倾出焙干，若沸过则药无力。一方用甘遂）",
    "【来源】": "依林巢先生方，天宝七年内王元览进。",
    "【炮制】": "上为细末，以面糊圆，如梧桐子大。",
    "【功能主治】": "治腹内积聚症块，久患大如杯及黄瘦宿水，朝暮咳嗽，积年冷气，时复腹下盘痛绞结，冲心及两胁，彻背连心，痛气不息，气绕脐下，状如虫咬不可忍。    又治十种水气，反胃吐食呕逆，饮食多噎，五般痔V，气走注风，有似虫行，手足烦热，夜卧不安，睡语无度。    又治小儿惊疳，妇人五邪，梦与鬼交，沉重不思饮食，昏昏如梦，不晓人事，欲死俱多，或歌或哭不定，月候不调，心中如狂，身体羸瘦，莫辨其状。    但服此药，万无失一，是病皆疗，更不细述。",
    "【用法用量】": "每服五圆，小儿两圆。    心中痰患，姜汤下。    心痛酸，石榴皮汤下。    口疮，蜜汤下。    头痛，石膏汤葱茶下。    一切脾气，橘皮汤下，水泻、气泻，煮陈皮饮下。    赤痢，甘草汤下。    白痢，干姜汤下。    赤白痢，甘草干姜汤下。    胸膈噎闷，通草汤下。    妇人血气，当归酒下，如不饮酒，当归煎汤下亦得。    疝气、岚气、小肠气及下坠，附子汤下。    常服及应急诸般疾患，只米饮、茶、酒、熟水任下。    伤冷腹痛，酒食所伤，酒疸、黄疸，结气痞塞，鹤膝，并用盐汤、盐酒下。",
    "【摘录】": "《宋・太平惠民和剂局方》"
}