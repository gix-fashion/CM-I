{
    "方剂名称": "太岳活血丹",
    "url": "http://zhongyaofangji.com/t/taiyuehuoxuedan.html",
    "【处方】": "乱发（皂角水净洗.二斤.晒干.用清麻油二斤.入锅内炒.频以手拈看.脆乱如糊苔即止.不可令炒过），栗楔（谓栗三颗共一毯.其中有扁薄者是.去壳.薄切.日干），皂角刺（烧通红.米醋内淬.焙）、大黑豆（以湿布揩去尘垢.退黑皮.焙干）、花桑枝（如臂大者.炭火烧.烟尽.米醋淬.取出焙），各一斤；蓖麻仁（别研.涂墨）三两，乳香（好者.细研.入米醋一碗熬令熟香）四两，细墨半斤（一半用蓖麻仁三两，乳钵烂研涂墨上，涂尽，用薄纸裹，以黄泥固济，日干，以火五十斤煅令通红，放地上，盆盖，出火气，两饭久一半用醋化，涂墨上，炙干光净者，醋化涂墨上）二两。",
    "【炮制】": "上六味为末，入乳香膏内，和杵三千下，圆如弹子大。如乳香膏少，更入醋煮面糊。",
    "【功能主治】": "治男子、妇人外伤内损，狗咬虫伤；驴扑马坠，手足伤折，一切疼痛，腹中瘀血刺胁筑心，及左瘫右缓，走注疼痛，痈肿痔漏。妇人冷气入腹，血脉不通，产后败血灌注四肢，吹奶肿痛，血气撮痛，并宜服之。",
    "【用法用量】": "痛甚者每服一圆，轻可者服半圆，用无灰酒一盏，乳香一豆大，先磨香尽，次磨药尽，煎三、五沸，临卧温服，以痛处就床卧。如欲出汗，以衣被盖覆，仍用药涂磨损处。忌一切动风物。应妇人诸疾服者，更用当归末一钱，依法煎服。",
    "【注意】": "有孕者莫服。",
    "【摘录】": "《宋・太平惠民和剂局方》"
}