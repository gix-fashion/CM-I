{
    "方剂名称": "无比山药圆",
    "url": "http://zhongyaofangji.com/w/wubishanyaoyuan.html",
    "【处方】": "赤石脂、茯神（去皮.木）、巴戟（去心）、熟干地黄（酒浸尽）、山茱萸、牛膝（去苗.酒浸）、泽泻，各一两；山药二两，五味子六两，苁蓉（酒浸）四两，杜仲（去皮.炒）、菟丝子（酒浸），各三两。",
    "【炮制】": "上件为末，炼蜜和搜为圆，如梧桐子大。",
    "【功能主治】": "治丈夫诸虚百损，五劳七伤，头痛目眩，手足逆冷，或烦热有时，或冷痹骨疼，腰髋不随，饮食虽多，不生肌肉；或少食而胀满，体无光泽，阳气衰绝，阴气不行。    此药能补经脉，起阴阳，安魂魄，开三焦，破积聚，厚肠胃，强筋练骨，轻身明目，除风去冷，无所不治。",
    "【用法用量】": "每服二十圆至三十圆，食前，温酒下，温米饮亦得。    服之七日后，令人身轻健，四体润泽，唇口赤，手足暖，面有光悦，消食，身体安和，音声清响，是其验也。十日后长肌肉。",
    "【备注】": "此药通中入脑，鼻必酸疼，勿怪。",
    "【摘录】": "《宋・太平惠民和剂局方》"
}