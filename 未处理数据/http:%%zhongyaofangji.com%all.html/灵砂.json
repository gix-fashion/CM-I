{
    "方剂名称": "灵砂",
    "url": "http://zhongyaofangji.com/l/lingsha.html",
    "【处方】": "水银一斤，硫黄四两。    右二味，用新铁铫炒成砂子，或有烟焰即以醋洒，候研细，入水火鼎，醋调赤石脂封口，铁线扎缚晒干，盐泥固济，用炭二十斤煅，如鼎子裂，笔蘸赤石脂频抹其处。火尽为度，经宿取出，研为细末，糯米糊为圆，如麻子大。",
    "【功能主治】": "性温无毒，主五脏百病，益精养神，补气明目，安魂魄，通血脉，止烦满，杀邪魅。    善治荣卫不交养，阴阳不升降，上盛下虚，头旋气促，心腹冷痛，翻胃吐逆，霍乱转筋，脏腑滑泄，赤白下痢。    久服通神，轻身不老，令人心灵。    此丹按仙经服饵之法，会五行符合之妙，体性轻清，不随烟焰飞走，男女老幼皆可服。",
    "【用法用量】": "每服三粒，空心，枣汤、米饮、井华水、人参汤任下，量病轻重增至五、七粒。",
    "【注意】": "忌猪、羊血，绿豆粉、冷滑之物。",
    "【摘录】": "《宋・太平惠民和剂局方》"
}