{
    "方剂名称": "椒附白通汤",
    "url": "http://zhongyaofangji.com/j/jiaofubaitongtang.html",
    "【处方】": "生附子（炒黑）3钱，川椒（炒黑）2钱，淡干姜2钱，葱白3茎，猪胆汁半烧酒杯（去渣后调入）。",
    "【功能主治】": "齐通三焦之阳，急驱浊阴。主足太阴寒湿，舌白滑，甚则灰，脉迟，不食，不寐，大便窒塞，浊阴凝聚，阳伤腹痛，痛甚则肢逆。",
    "【用法用量】": "上水5杯，煮成2杯，分2次凉服。",
    "【各家论述】": "此苦辛热法复方也。苦与辛合，能降能通，非热不足以胜重寒而回阳。附子益太阳之标阳，补命门之真火，助少阳之火热。盖人之命门，与太阳之阳少阳之阳旺，行水自速。三焦通利，湿不得停，焉能聚而为痛，故用附子以为君，火旺则土强。干姜温中逐湿痹，太阴经之本药，川椒燥湿除胀消食，治心腹冷痛，故以二物为臣。葱白由内而达外，中空通阳最速，亦主腹痛，故以之为使。浊阴凝聚不散，有格阳之势，故反佐以猪胆汁，猪水畜，属肾，以阴求阴也；胆乃甲木，从少阳，少阳主开泄，生发之机最速。此用仲景白通汤，与许学士椒附汤，合而裁制者也。",
    "【摘录】": "《温病条辨》卷二"
}