{
    "方剂名称": "透冰丹",
    "url": "http://zhongyaofangji.com/t/toubingdan.html",
    "【处方】": "蔓荆子（去白皮）、白茯苓（去皮）、川大黄（去粗皮）、山栀子（去皮）、益智子（去皮）、威灵仙（去芦头.洗.焙干）、白芷，各半两。香墨（烧酒淬讫.细研）、麝香（研），各一钱。茯神（去木）半两，川乌二两（用河水浸半月.切作片.焙干.用盐炒），天麻（去苗）、仙灵脾叶（洗.焙），各半两。",
    "【炮制】": "上细末，入药研匀，炼蜜搜和，如麦饭相似，以真酥涂杵臼，捣万杵，如干，旋入蜜令得所，和搜成剂，每服旋圆如梧子大。",
    "【功能主治】": "治一切风毒上攻，头面肿痒，痰涎壅塞，心胸不利，口舌干涩，风毒下注，腰脚沉重，肿痛生疮，大便多秘，小便赤涩。及治中风瘫缓，一切风疾。",
    "【用法用量】": "用薄荷自然汁同温酒化下两圆。    如卒中风，涎潮昏塞，煎皂荚、白矾汤放温，化四圆灌之，瘫缓风，每日服三、五圆，渐觉有效，常服一圆。    疏痰利膈，用温酒下，食后服。    小儿惊风，入腻粉少许，薄荷汁化下半圆，立效。    治瘰疠用葱汤下一圆。",
    "【注意】": "忌动风、毒物。",
    "【摘录】": "《宋・太平惠民和剂局方》"
}