{
    "方剂名称": "玉华白丹",
    "url": "http://zhongyaofangji.com/y/yuhuabaidan.html",
    "【处方】": "白石脂（净瓦阁起.火煅红.研细.水飞）、左旋牡蛎七钱（洗.用韭叶捣.盐泥固济.火煅取白者），阳起石（用甘锅于大火中煅令通红.取出.酒淬.放阴地令干），各半两；钟乳粉（炼成者）一两。",
    "【来源】": "唐冲虚先生三品制炼方，曾经进宜政间，系上品丹。",
    "【炮制】": "上四味，各研令极细如粉，方拌和作一处令匀，研一、二日，以糯米粉煮糊为圆，如鸡头入，入地坑出火毒一宿。",
    "【功能主治】": "清上实下，助养根元，扶衰救弱，补益脏腑。治五劳七伤，夜多盗汗，肺萎虚损，久嗽上喘，霍乱转筋，六脉沉伏，唇口青黑，腹胁刺痛，大肠不固，小便滑数，梦中遗泄，肌肉瘦瘁，目暗耳鸣，胃虚食减，久疟久痢，积寒痼冷，诸药不愈者，服之如神。    尤治久患肠风脏毒。",
    "【用法用量】": "每服一粒，空心，浓煎人参汤放冷送下，熟水亦得。常服温平，不僭不燥，泽肌悦色，祛除宿患。    妇人久无妊者，以当归、熟地黄浸酒下，便有符合造化之妙。或久冷、崩带、虚损，脐腹撮痛，艾醋汤下。    服毕以少白粥压之。",
    "【注意】": "忌猪、羊血、绿豆粉，恐解药力。",
    "【摘录】": "《宋・太平惠民和剂局方》"
}