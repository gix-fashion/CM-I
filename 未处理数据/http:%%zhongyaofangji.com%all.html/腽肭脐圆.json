{
    "方剂名称": "腽肭脐圆",
    "url": "http://zhongyaofangji.com/w/wanaqiyuan.html",
    "【处方】": "腽肭脐（一对.慢火酒炙令熟.研.飞）二两，精羊肉（熟.切碎.烂研）、羊髓（取汁），各一斤；沉香、神q（炒），各四两。    已上六味，用无灰好酒一斗，同于银器内，慢火熬成膏，候冷入下项药。    阳起石（用浆水煮一日.细研飞过.焙干用）、人参（去芦）、补骨脂（酒炒）、钟乳粉（炼成者）、巴戟（去心）、川芎、肉豆蔻（去壳）、紫苏子（炒）、枳壳（去瓤.麸炒）、木香、荜澄茄、葫芦巴（炒）、天麻（去苗）、青皮（去白）、丁香、茴香（舶上.炒），各二两；肉桂（去粗皮）、槟榔、蒺藜子（炒）、大腹子，各二两半；山药一两半，苁蓉（洗.切片.焙）四两，白豆蔻（去壳）一两，大附子（炮.去皮.脐.用青盐半斤.浆水一斗五升煮.候水尽.切.焙乾八两）。",
    "【炮制】": "上件药各依法修事，捣，罗为末，入前膏内搜成剂，于臼内捣千馀杵，圆如梧桐子大。",
    "【功能主治】": "补虚壮气，暖背祛邪，益精髓，调脾胃，进饮食，悦颜色。治五劳七伤，真气虚惫，脐腹冷痛，肢体酸疼，腰背拘急，脚膝缓弱，面色黧黑，肌肉消瘦，目暗耳鸣，口苦舌干，腹中虚呜，肋下刺痛，饮食无味，心常惨戚，夜多异梦，昼少精神，小便滑数，时有馀沥，房室不举，或梦交通，及一切风虚痼冷，并宜服之。",
    "【用法用量】": "每服二十圆，空心，温酒下，盐汤亦得。",
    "【摘录】": "《宋・太平惠民和剂局方》"
}