{
    "方剂名称": "云母膏",
    "url": "http://zhongyaofangji.com/y/yunmugao.html",
    "【处方】": "蜀椒（去目及闭口者.微炒出汗甘）、白芷、没药（研）、赤芍药、肉桂（去粗皮）、当归，各半两；盐花（研）一十四两，麒麟竭（研）、菖蒲、白芨、川芎、草龙胆、木香、白敛、防风（去芦.叉）、厚朴（去粗皮.姜汁制）、麝香（研）、桔梗、柴胡（去芦头）、松脂、人参、苍术（泔浸一宿）、黄芩、夜合（用皮）、乳香、附子（去皮.脐）、茯苓（去皮）、高良姜，各半两；硝石（研如粉）、甘草、云母（光明白薄者.研粉），各四两；桑白皮、水银（候膏凝如人体热.以生绢袋盛水银.以手弹如针头大.铺在膏上.谓之养药母）、柏叶（不用近道者）、槐叶、柳枝，各二两；陈皮一两，清油四十两，黄丹（细研）一十四两，黄蓍（去芦）半两。",
    "【炮制】": "上除云母、硝石、麒麟竭、没药、麝香、乳香、黄丹、盐花八味别研外，并如豆大，用上件清油，于瓷器中浸所药七日，以物封闭后，用文火煎，不住手搅，三上火，三下火。每上，候匝匝沸，乃下火，候沸定再上，如此三次，候白芷、附子之类黄色为度，勿令焦黑，以绵或新布绞去滓，却入铛中、再上火熬。后下黄丹与别研药八味，以柳篦不住手搅，直至膏凝，良久色变再上熬，仍滴少许水中，凝结不黏手为度。先炙一瓷器，热即倾药在内，候如人体温热，弹水银在上，每用膏药，即先刮去水银。",
    "【功能主治】": "治一切疮肿伤折等病。",
    "【用法用量】": "治发背，先以败蒲一斤，用水三升，煎五十沸，如人体温，将蒲水洗疮，拭干贴药，一两分为三服，温酒下，未成脓者立瘥，于外贴之，奶痈外贴。    瘰u骨疽，毒穿至骨，用药一两，分作三服，温酒下，甚者即泻出恶物，兼外贴，瘥。    肠痈，以药半两分为五服，甘草汤下，末成脓者当时消，已有脓者，随药下脓出，后每日酒下五圆，如梧桐子大，待脓止即住服。    风眼，贴两太阳穴。    壁镜咬、蜘蛛咬，外贴，留疮口。    发脑、发髭鬓、发眉、发耳、脐痈、牙痈、牙疼，并外贴包裹，即当时痛止。    箭头所伤，箭头在内，外贴，每日吃少许烂绿豆，箭头自出。    虎、豹所伤，先以甘草汤洗，然後贴膏，每日换，不过三次贴。    狗、蛇咬，生油下十圆，如梧桐子大，仍须贴外。    难产三日不分娩，温酒下一分便生。    血运欲死，以姜汁和小便半升温酒下十圆，死者即返。    死胎在腹，以榆白皮汤下半两便生。    丈夫本脏气，茴香温酒下一分，每日一服，不过二服瘥。    中毒药酒洗袜（一本作中暑毒，取地水），温下一分，每日一服，不过四度，泻出恶物瘥。    瘤赘，外贴消之。    一切肿疖，外贴立瘥。    但有所苦，并皆治之，药到即瘥。",
    "【注意】": "已上主疗，只忌羊血，馀无所忌。",
    "【备注】": "如人收此药防身，以蜡纸裹，不令风干，可三十年不损药力。",
    "【摘录】": "《宋・太平惠民和剂局方》"
}