{
    "方剂名称": "纯阴化阳汤",
    "url": "http://zhongyaofangji.com/c/chunyinhuayangtang.html",
    "【处方】": "熟地1两，玄参3两，肉桂2分，车前子3钱。",
    "【功能主治】": "阴亏之至，小便不通，目睛突出，腹胀如鼓，膝上坚硬，皮肤欲裂，饮食不下，独口不渴，服甘淡渗泄之药皆无功效者。",
    "【用法用量】": "水煎服。1剂小便如涌泉，再剂而闭如失。",
    "【各家论述】": "此方又胜于滋肾丸，以滋肾丸用黄柏、知母苦寒之味以化水，不若此方用微寒之药以化水也。论者谓病势危急，不宜用补以通肾，且熟地湿滞，不增其闭涩之苦哉？讵知肾有补无泻，用知母、黄柏反泻其肾，不虚其虚乎？何若用熟地纯阴之品，得玄参濡润之助，既能生阴，又能降火，攻补兼施，至阳得之，如鱼得水，化其亢炎而变为清凉，安得不崩决而出哉？或谓既用熟地、玄参以生阴，则至阳可化，何必又用肉桂，车前子多事，然而药是纯阴，必得至阳之品以引入于至阳，而又有导水之味，同群共济，所以既能入于阳中，又能出于阳外也。矧肉桂只用其气以入阳，而不用其味以助阳，实有妙用耳。",
    "【摘录】": "《辨证录》卷九"
}