{
    "方剂名称": "钟乳泽兰圆",
    "url": "http://zhongyaofangji.com/z/zhongruzelanyuan.html",
    "【处方】": "钟乳粉三两，泽兰二两二钱半，芜荑（炒）半两，麦门冬（去心.焙）一两半，山茱萸一两二钱半，艾叶（醋炒）七钱半，防风一两七钱半，柏子仁（炒.别捣）、人参（去芦）、石膏（研飞）、石斛（去根）、熟干地黄（酒蒸），各一两半；川芎、甘草（微炙赤）、牛膝（去芦.酒浸.焙）、白芷、山药、当归（去芦.炒）、细辛（去苗.不见火）、肉桂（去粗皮），各一两。",
    "【炮制】": "上为细末，炼蜜和为圆，如梧桐子大。",
    "【功能主治】": "补虚羸，益血气。治冲任虚损，月水不调，腰腿沉重，四肢倦怠，百节酸痛，心忪恍惚，忧恚不乐，面少光泽，饮食无味。除下脏风冷，治带下三十六疾，崩中漏下五色，子宫久冷无子，及数堕胎，或因产劳损，冲任血气虚羸，肌瘦嗜卧。久服补暖元脏，润泽肌肤，长发去b，除头风，令人有子。",
    "【用法用量】": "每服三十圆至五十圆，温酒或米饮下，空心，食前，日二服。",
    "【摘录】": "《宋・太平惠民和剂局方》"
}