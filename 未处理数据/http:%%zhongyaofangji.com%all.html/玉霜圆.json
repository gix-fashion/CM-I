{
    "方剂名称": "玉霜圆",
    "url": "http://zhongyaofangji.com/y/yushuangyuan.html",
    "【处方】": "天雄十两（长大者，以酒浸七日了，掘一地坑，以半称炭火烧坑通赤，速去炭火令净，以醋二升泼于地坑内候干，乘热便投天雄在内，以盆合土拥之，经宿取出，去皮、脐）。    磁石（醋淬七次.更多为妙）、朱砂（飞研）、泽泻（洗.酒浸一宿.炙）、牛膝（去苗.酒浸.焙干）、石斛（去根.炙）、苁蓉（去皮.酒浸一宿.炙干）、巴戟（穿心者），各二两；茴香（炒）、肉桂（去粗皮），各一两；家韭子（微炒）、菟丝子（酒浸一伏时.蒸过.日干.杵.罗为末.去轻浮者），各五两；牡蛎（大煅.捣为粉）、紫梢花（如无.以木贼代之），各三两；鹿茸（用麻茸连顶骨者.先燎去毛令净.约三寸以来断.酒浸一伏时.投火炙令脆）半两，白龙骨一斤（黏舌者，细研如粉，以水飞过三度，日中晒乾，用黑豆一斗，蒸一伏时，以夹绢袋盛，日晒乾）。",
    "【炮制】": "上件一十六味，捣罗为细末，炼酒、蜜各半和圆，如梧桐子大。",
    "【功能主治】": "治真气虚惫，下焦伤竭，脐腹弦急，腰脚软痛，精神困倦，面色枯槁，或亡血盗汗，遗沥失精，大便自利，小便滑数，肌肉消瘦，阳事不举。    久服续骨联筋，秘精坚髓，延年保命，却老还童，安魂定魄，换肌秘气，轻身壮阳，益寿住世。",
    "【用法用量】": "每服三十圆，空心，晚食前温酒下。常服补真气，壮阳道。",
    "【摘录】": "《宋・太平惠民和剂局方》"
}