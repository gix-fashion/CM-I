{
    "方剂名称": "参赭培气汤",
    "url": "http://zhongyaofangji.com/c/canzhepeiqitang.html",
    "【处方】": "潞党参6钱，天门冬4钱，生赭石（轧细）8钱，清半夏3钱，淡苁蓉4钱，知母5钱，当归身3钱，柿霜饼5钱（服药后含化徐徐咽之）。",
    "【功能主治】": "中气不旺，胃气不能息息下降，而乘虚上干，致痰涎并随逆气上并，以壅塞贲门，而生噎膈反胃者。",
    "【用法用量】": "    若服数剂无大效，当系贲门有瘀血，宜加三棱、桃仁各2钱。",
    "【各家论述】": "治此证者（膈证），当以大补中气为主，方中之人参是也。以降逆安冲为佐，以清痰理气为使，方中之赭石、半夏、柿霜是也。又虑人参性热，半夏性燥，故又加知母、天冬、当归、柿霜，以清热润燥，生津生血也。用苁蓉者，以其能补肾，即能敛冲，冲气不上冲，则胃气易于下降。且患此证者，多有便难之虞，苁蓉与当归、赭石并用，其润便通结之功，又甚效也。",
    "【临床应用】": "噎膈一叟，年六十余得膈证，向愚求方。自言犹能细嚼焦脆之物，用汤水徐徐送下，然一口咽之不顺，即呕吐不能再食，且呕吐之时，带出痰涎若干。诊其脉关后缓弱，关前又似滑实，知其上焦痰涎壅滞也。用此汤加邑武帝台所产旋覆花二钱，连服四剂而愈。",
    "【摘录】": "《衷中参西》上册"
}