{
    "方剂名称": "消毒麻仁圆",
    "url": "http://zhongyaofangji.com/x/xiaodumarenyuan.html",
    "【处方】": "杏仁（生.去皮.尖）二两，大黄（生）五两，山栀子仁十两。",
    "【炮制】": "上三味，炼蜜为圆。",
    "【功能主治】": "治诸般风气上壅，久积热毒，痰涎结实，胸膈不利，头旋目运；或因酒、毒食所伤，停留心肺，浸渍肠胃，蕴蓄不散，久则内郁血热，肠风五痔，外则发疮疡痈疽，赤斑游肿，浑身燥闷，面上肤赤，口干舌裂，咽喉涩痛，消中引饮；或伤寒时疫，口鼻出血烦躁者，及风毒下注，疮肿疼痛，脚气冲心闷乱，一切风热毒气，并皆主之。    此药甚稳善，不损脏腑，常服搜风顺气解毒。",
    "【用法用量】": "每服三十圆至五十圆，夜卧，温汤吞下，利下赤毒胶涎为效，服时随意加减。    治小儿惊热，以蜜汤化下三、五圆，极效。",
    "【摘录】": "《宋・太平惠民和剂局方》"
}