{
    "方剂名称": "苍术丸",
    "url": "http://zhongyaofangji.com/c/cangshuwan.html",
    "【处方】": "苍术（米泔浸1日，为末）。",
    "【制法】": "蒸饼糊为丸，如梧桐子大。",
    "【功能主治】": "胃中有虫，吃生米。",
    "【用法用量】": "每服50丸，米饮送下，日3次。",
    "【摘录】": "《赤水玄珠》卷二十六",
    "【别名】": "神术丸",
    "【各家论述】": "此药清而不寒，温而不燥。苍术性燥而辛烈，去内外之湿热，引经药也，行于表里，制为膏者，所以变其质，犹伊尹放太甲于桐，俾为善，以成济世之功也。黄柏其性虽寒，非芩、连之苦，此能通肾气而泻膀胱之火，火动则水不宁，用此者所以泻火而宁肾水也。知母其性润而不寒，虚弱之人火易动而水常涸，所以用此味专补肾水，盖为能制火之故也。虚弱之人，火最易动，津液受克而为痰，或膏粱味厚而为痰，盖半夏化痰，其性燥烈，服之反渴，渴增则贪饮，愈饮愈湿，受火邪而痰愈结也；贝母去四种痰，然能表而不能里；南星虽去痰，然能上而不能下，因于风者可用。唯枳实之功不可胜计；白术大能补脾，虚弱之人胃火必胜，而食易消，愈消而愈食，则脾岂有不损乎？脾损则食不能克化，而用消导之剂则反伤脾胃，脾胃受伤，是无本矣，岂能安乎？然必用此以补脾，犹修武备而御寇也。当归性温，治四等血病，流者能止，凝者能行，虚者能补，乱者能和，虚弱之人火旺水衰，血必受伤，或流或止，或凝或行，故必用以和之。虚弱之人，诸血最虚，皆由心之耗而肝之枯也，是以四肢懈怠，足不能履，手不能持，耳不能听，目不能视，肠不能通而多结也，故必用熟地黄以补一身之血。干山药性温平，主益中补虚，除寒热邪气，益气力，长肌肉，治头风，止腰疼，宁心肺，润皮毛，治泄精健忘。白茯苓去湿利小便，润胃气，伐肾邪。泻痰火，久服安魂养神，延年益寿而无消渴之患。虚弱之人血损少，则凑理不密而风邪易入，必用此所以驱邪之物。防风之性威而不猛也。虚弱之人心虚血少，必多惊悸而梦寐不安，故用灵砂以镇之。真汞性咸能入肾，而用童便煎煮，盖因元气之未泄而纯阳之未丧，锻炼而成亦真元气也；虚弱之人，精神必损，故必用此药以补之。",
    "【注意】": "忌血与蒜。",
    "【临床应用】": "脚气：乙巳年，罗安人病，发热自汗，心烦，身体骨立，足痛拘挛，不能屈伸，饮食不进，虽老医亦不能疗，召仆治之，六脉弦弱。仆曰：虽脉似劳，实非劳也。似脚气，而非正脚气。但当调脾生血，其热必退；然后攻足，则可望安。遍寻诸方，皆无对证之药，遂处四白散子与服，不半剂，热退能食。又处苍术丸继之，筋脉伸、足能行而愈。"
}