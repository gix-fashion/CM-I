{
    "方剂名称": "养正丹",
    "url": "http://zhongyaofangji.com/y/yangzhengdan.html",
    "【别名】": "交泰丹",
    "【处方】": "水银、硫黄（研细）、朱砂（研细）、黑锡（去滓.称.与水银结砂），各一两。",
    "【来源】": "出宝林真人谷伯阳《伤寒论》中。",
    "【炮制】": "上用黑盏一只，火上熔黑锡成汁，次下水银，以柳枝子搅匀，次下朱砂，搅令不见星子，放下少时，方入硫黄末，急搅成汁和匀。如有焰，以醋洒之，候冷取出，研如粉极细，用糯米粉煮糊为圆，如绿豆大。每服二十圆，加至三十粒，盐汤下。",
    "【功能主治】": "却邪辅正，助阳接真。    治元气虚亏，阴邪交荡，正气乖常，上盛下虚，气不升降，呼吸不足，头旋气短，心神怯弱，梦寐惊悸，遍体盗汗，腹痛腰疼；或虚烦狂言，口干上喘，翻胃吐食，霍乱转筋，咳逆不定。又治中风涎潮，不省人事，阳气欲脱，四肢厥冷。    如伤寒阴盛，自汗唇青脉沉，最宜服之。及妇人产后，血气身热，月候不均，带下腹痛，悉能治疗。常服济心火，强肾水，进饮食。",
    "【用法用量】": "此药升降阴阳，既济心肾，空心食前枣汤送下，神效不可具述。",
    "【摘录】": "《宋・太平惠民和剂局方》"
}