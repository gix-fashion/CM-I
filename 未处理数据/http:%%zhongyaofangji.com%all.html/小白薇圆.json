{
    "方剂名称": "小白薇圆",
    "url": "http://zhongyaofangji.com/x/xiaobaiweiyuan.html",
    "【处方】": "覆盆子（去梗）、菖蒲（微炒），各三分；白龙骨、熟干地黄、川椒（去目及闭口者.微炒出汗）、白薇（去苗），各一两；蛇床子（炒）、干姜（炮）、细辛（去苗）、当归（去芦.微炒）、车前子、川芎，各半两；远志（去心）、桃仁（去皮.尖.麸炒黄）、白茯苓（去皮）、人参、卷柏（去根）、白芷、肉桂（去粗皮），各三两；麦门冬（去心.焙）一两半。",
    "【炮制】": "上为细末，炼蜜和圆，如梧桐子大。",
    "【功能主治】": "治妇人冲任虚损，子脏受寒，久无子息，及断续不产，此因上热下冷，百病滋生；或月水崩下，带漏五色，腰腹疼重，面黄肌瘦，或因产乳不能将护，登厕太早，或久坐湿地，并冷风从下入，血脏既虚，风邪内乘；或月水当行，失于调摄，伤动胞络，阴阳不和，上焦虚阳壅燥，下脏邪冷结伏。致使胎孕不成，冷极伤败，月水不匀，饮食减少，夜多盗汗，面生bc，齿摇发落，脚膝疼重，举动少力，并宜服之。常服壮筋骨，益血气，暖下脏，除风冷，令人有子。",
    "【用法用量】": "每服三十圆，温酒或米饮下，空心，食前。",
    "【摘录】": "《宋・太平惠民和剂局方》"
}