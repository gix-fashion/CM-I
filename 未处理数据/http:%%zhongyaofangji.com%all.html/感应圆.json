{
    "方剂名称": "感应圆",
    "url": "http://zhongyaofangji.com/g/ganyingyuan.html",
    "【处方】": "百草霜（用村庄家锅底上刮得者.细研）称二两，杏仁（拣净者.去双仁者.百四十个.去尖.汤浸一宿.去皮.别研极烂如膏），南木香（去芦头）二两半，丁香（新拣者）一两半，川干姜（炮制）一两，肉豆蔻（去粗皮.用滑皮仁子）二十个，巴豆七十个（去皮.心.膜.研细.出尽油如粉）。    ",
    "【炮制】": "上除巴豆粉、百草霜、杏仁三味外，馀四味捣为细末，与前三味同拌，研令细，用好蜡匮和，先将蜡六两熔化作汁，以重绵滤去滓，以好酒一升，于银石器内煮蜡熔，数沸倾出，候酒冷，其蜡自浮，取蜡称用。    凡春夏修合，用清油一两，于铫内熬，令末散香熟，次下酒煮蜡四两，同化作汁，就锅内乘热拌和前项药末；秋冬修和，用清油一两半，同煎煮热作汁，和匮药末成剂，分作小铤子，以油单纸裹，旋圆服饵。",
    "【功能主治】": "治虚中积冷，气弱有伤，停积胃，不能转化，或因气伤冷，因饥饱食，醉酒过多，心下坚满，两胁胀痛，心腹大疼，霍乱吐泻，大便频并，后重迟涩，久痢赤白，脓血相杂，米谷不消，愈而复发。    又治中酒呕吐，痰逆恶心，喜睡头旋，胸膈痞闷，四肢倦怠，不欲饮食。    又治妊娠伤冷，新产有伤，若久有积寒吃热药不效者。    又治久病形羸，荏苒岁月，渐致虚弱，面黄肌瘦，饮食或进或退，大便或秘或泄，不拘久新积冷，并悉治之。    又治小儿脾胃虚弱，累有伤滞，粪白臭，下痢水谷，每服五粒黍米大，干姜汤下，不拘时候。    前项疾证，连绵月日，用热药及取转并不成效者。    常服进饮食，消酒毒，令人不中酒。",
    "【用法用量】": "旋圆如绿豆大，每服三、五粒，量虚实加减，温水吞下，不拘时候。大病不过三服，便见痊愈。",
    "【备注】": "此药温无毒，并不燥热，不损胃气，亦不吐泻，止是磨化积聚，消逐温冷，疗饮食所伤，快三焦滞气。此高殿前家方也。",
    "【摘录】": "《宋・太平惠民和剂局方》"
}