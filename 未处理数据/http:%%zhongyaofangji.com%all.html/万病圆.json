{
    "方剂名称": "万病圆",
    "url": "http://zhongyaofangji.com/w/wanbingyuan.html",
    "【处方】": "芍药、肉桂（去粗皮）、川芎（不见火）、川椒（去目及闭口者.微炒去汗）、干姜（炮）、防风（去芦）、巴豆（去心.膜.炒）、当归（去芦）、生屑角（镑）、桔梗、芫花（醋炒赤）、茯苓（去皮）、桑白皮（炒）、人参（去芦）、黄芩、黄连（去须）、禹馀粮（醋淬.研飞）、蒲黄（微炒）、前胡（去芦）、大戟（炒）、葶苈（炒）、麝香（研）、细辛（去苗）、雄黄（研飞）、朱砂（研飞）、紫菀（去芦）、甘遂、牛黄（研），各一两；蜈蚣十二节（去头.足.炙），芫青二十八枚（入糯米同炒.候米色黄黑.去头.足.翅用），石蜥蜴（去头.尾.足.炙）四寸。",
    "【炮制】": "上为细末，入研药匀，炼蜜为圆，如小豆大，",
    "【功能主治】": "治七种癖块，五种癫病，十种注忤，七种飞尸，十二种蛊毒，五种黄病，十二种疟疾，十种水病，八种大风，十二种；并风入头，眼暗漠漠，及上气咳嗽，喉中如水鸡声，不得卧，饮食不作肌肤，五脏滞气，积聚不消，壅闭不通，心腹胀满，连及胸背，鼓胀气坚结，流入四肢，或腹叉心膈气满，时定时发，十年、二十年不瘥。    五种下痢，疳虫、虫、寸白虫、诸虫。    上下冷热，久积痰饮，令人多眠睡，消瘦无力，荫入骨髓，便成滞疾，身体气肿，饮食呕逆，腰脚酸疼；四肢沉重，不能久行久立。    妇人因产，冷入子脏，脏中不净，或闭塞不通，胞中瘀血冷滞，出流不尽，时时疼痛为患，或因此断产，并小儿赤白下痢，及狐臭。耳聋、鼻塞等病。",
    "【用法用量】": "疟病，未发前服一圆，未瘥，如前更服。    若一岁以下小儿有疾者，令乳母服两小豆大，亦以吐利为度。    近病及卒病用多服；积久疾病即少服；常服微溏利为度；卒病欲死，服一、二圆，取吐利即瘥。    卒中恶，口噤，服二圆，浆一合下，利即瘥。    五注鬼刺客忤，服二圆。    男、女邪病歌哭，腹大如妊身，服二圆，日三、夜一，间食服之。    蛊毒吐血，腹痛如刺，服二圆，不瘥，更服。    诸有痰饮者，服三圆。    冷癖，服三圆，日，三服，皆间食，常令微溏利。    宿食不消，服二圆，取利。    瘕症积聚，服二圆，日三服。    拘急，心腹胀满，心痛，服三圆。    上气呕逆，胸满不得卧，服二圆，不瘥，更服。    大痢，服二圆，日三服。    疳湿，服二圆，以一圆如杏仁大，和醋二合，灌下部中。    水病，服三圆，日再服，间食服之，瘥止，人弱，即隔日服。    头痛恶寒，服二圆，复取汗。    伤寒天行，服二圆，日三服，间食服之。    小便不通，服二圆，不瘥，明日再服。    大便不通，服三圆，又内一圆下部中即通。    耳聋，耳，以绵裹如枣核，塞之。    鼻衄，服二圆。    痈肿、丁肿、破肿，内一圆如麻子大，日一傅之，根亦自出。    犯下肿血出，以猪脂和涂，有孔，内孔中，瘥。    癞疮，以酢泔洗讫，取药和猪脂傅之。    漏疮有孔，以一圆内孔中，和猪脂傅上。    痔疮，涂绵筋上，内孔中，日别易，瘥止。    瘰u，以酢和涂上，瘥。    癣疮，以布揩令汗出，以酢和涂上，日一易，瘥，止。    胸、背、腰、胁肿，以醋和傅肿上，日一易，又服二圆。    诸冷疮积年不瘥，以酢和，涂之。    恶刺，以一圆内疮孔中，即瘥。    蝮蛇螫，以少许内螫处，若毒入复，心烦欲绝者，服三圆蜂螫，以少许傅之瘥。    妇人诸疾，胞衣不下，服二圆。    小儿惊Y，服一圆如米许，以涂乳，令嗍之，看儿大小加减。    小儿客忤，服一圆如米，和乳涂乳头，令嗍之。以意量之。    蝎螫，以少许傅之瘥。    小儿乳不消，心腹胀满，服一圆如米许，涂乳头令嗍之，即瘥。",
    "【备注】": "服此药，以三圆为一剂，服不过三剂，万病悉除，说无穷尽，故以万病圆名之。",
    "【摘录】": "《宋・太平惠民和剂局方》"
}