{
    "方剂名称": "苍术胜湿汤",
    "url": "http://zhongyaofangji.com/c/cangshushengshitang.html",
    "【处方】": "苍术5钱，羌活3钱，防风3钱，防己3钱，木瓜3钱，怀牛膝3钱，肉桂1钱，茯苓2钱，甘草梢1钱。",
    "【功能主治】": "寒湿脚痹，及脚气之挟寒由冒雨忍湿而得之者。",
    "【用法用量】": "水1大碗，煎至半碗，入好酒半碗，煎数沸，热服。",
    "【注意】": "其人少壮，气血强盛者宜；若虚弱衰老者，则非可用也。",
    "【各家论述】": "当归拈痛汤治湿着之挟热者。此以治湿着之挟寒者，故用苍术之辛烈以君之，而羌活、防风佐之，本能行经燥湿，活骨舒筋，非风以胜湿之说；防己以逐而行之，木瓜以收而消之，肉桂及酒，所以胜寒而活其血，牛膝、草梢，使一于下行而无坚不破矣。然则此之攻之，不太猛乎？曰羌活、防风性能上升，而术、草、桂、苓则未尝非补正也；此用苍术为君，则异于防己饮之平用二术，古人饵术皆以为补养，实补脾君药也。",
    "【临床应用】": "寒湿脚痹：子族中有以养池鱼为业者，尝负篮捞采萍及藻以供鱼食，篮着髀股间衣裤皆湿，日久冷湿深积，致左腿痹痛，不能行动，皮肤肿硬有如死肌，医者以治风闭痹诸方治之罔效，且更时作寒热。予诊其脉沉迟而涩，因制此方与之，且嘱之曰，服此覆被取汗，当作大痛，宜耐痛无害也，痛定则愈矣。其人服之，果壮热大痛，几不可忍，然其痛自髀走股，自股走膝，自膝下胫下足跗，其痛渐轻，至足大趾痛止汗收，涣然起立，行走如常矣。后稍加减以治寒湿脚气，亦每即效。",
    "【摘录】": "《医林纂要》卷六"
}