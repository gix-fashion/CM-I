{
    "方剂名称": "琥珀圆",
    "url": "http://zhongyaofangji.com/h/hupoyuan.html",
    "【处方】": "琥珀（研）、辰砂（别研）、沉香、阿胶（碎.炒）、肉桂（去粗皮）、石斛（去根）、附子（炮.去皮.脐）、五味子（拣净）、川芎，各半两；牛膝（去苗.酒浸一宿）当归（去苗.炒）、肉苁蓉（切.酒浸一宿.焙）、人参、续断、没药（研），各三分；熟干地黄、木香，各一分。",
    "【炮制】": "上为细末，炼蜜和圆，如弹子大。",
    "【功能主治】": "治妇人或老、或少，产前、产后百病，及疗三十六种血冷，七疝八瘕，心腹刺痛，卒中瘫痪，半身不遂，八风、十二痹等，手足酸疼，乳中毒结瘀血，怀胎惊动，伤犯不安，死胎不出，并衣不下，并宜服之。",
    "【用法用量】": "每服一圆，空心，暖酒调下，午、晚食前再服，能生精血，去恶血。    若人腹胁疼痛，绕脐如刀刺，及呕逆上气筑心，痰毒不思饮食，用姜汁少许和酒服；    诸痢及赤白带，血冷崩中下血，漏胎下血，用生姜与艾炒令赤色，入酒同煎数沸，去渣调服；    泄泻不止，陈米饮服；    涩尿诸淋，煎通草灯心汤服；    血运不知人，煎当归酒调服。    上热下冷，浓煎人参汤服，遍身虚肿水气，煎赤小豆汤服。    产内二毒伤寒，及中风角弓反张，身如板硬，煎麻黄汤服，使被盖出汗；    月经不通，或间杂五色，频并而下，断续不止，饮食无味，肌肤瘦劣，面赤唇焦，乍寒乍热，四肢烦疼，五心燥热，黑b，遍身血斑，赤肿走注，及血风劳伤无力，用童子小便入姜汁少许调服；    常服以小便为妙，若恐恶心，和以半酒。    如怀胎人，於难月一日一服，至产下不觉疼痛。    或病人服至五服、十服，日倍饮食，是药功效矣。    其功不能具载，略述急用汤使於前。",
    "【摘录】": "《宋・太平惠民和剂局方》"
}