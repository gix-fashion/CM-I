{
    "方剂名称": "秘传降气汤",
    "url": "http://zhongyaofangji.com/m/michuanjiangqitang.html",
    "【处方】": "桑白皮（炒二两），骨碎补（去毛.炒）、草果仁（去皮.煨）、五加皮（酒浸半日.炒黄）、半夏（生为末.生姜自然汁为饼.再碎.炒）、桔梗、诃子（炮.去核），各半两。甘草（炒）、枳壳（去瓤.麸炒）、陈皮（去白.炒黄）、柴胡（去芦）、地骨皮（炒黄），各一两。",
    "【炮制】": "上为粗散和匀，再就蒸一伏时，晒干。",
    "【功能主治】": "治男子、妇人上热下虚之疾。凡饮食过度，致伤脾胃，酒色无节，耗损肾元，水土交攻，阴阳关膈，遂使气不升降，上热则头目昏眩，痰实呕逆，胸膈不快，咽喉干燥，饮食无味；下弱则腰脚无力，大便秘涩，里急后重，脐腹冷痛。    治以凉，则脾气怯弱，肠鸣下利；治以温，则上焦壅热，口舌生疮，及脚气上攻，与久痢不瘥。宜先服此药，却以所主药治之，无不效者。",
    "【用法用量】": "每服二钱，紫苏三叶，姜钱三片，水一盏，同煎至七分，食后，通口服。    常服调顺荣卫，通利三焦，开膈化痰，和五脏。    痰嗽，加半夏q煎。    心肺虚，加人参、茯苓煎。    上膈热，加北黄芩煎。    下部大段虚，加少许炮附子煎，如使附子，多加生姜。    妇人血虚，加当归煎。",
    "【摘录】": "《宋・太平惠民和剂局方》"
}