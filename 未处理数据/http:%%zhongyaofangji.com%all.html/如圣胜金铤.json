{
    "方剂名称": "如圣胜金铤",
    "url": "http://zhongyaofangji.com/r/rushengshengjinding.html",
    "【处方】": "硫黄（细研）、川芎、腊茶、薄荷（去枝.梗）、川乌（炮）、硝石（研）、生地黄，各二两。",
    "【炮制】": "上为细末，裂生葱自然汁搜和为铤。",
    "【功能主治】": "治急喉闭、缠喉风、飞扬、单蛾、双蛾、结喉、重舌、木舌，腮颔肿痛，屡经用药，不能吞水粥者。",
    "【用法用量】": "每服，先用新汲水灌漱吐出，次嚼生薄荷五、七叶，微烂，用药一铤，同嚼极烂，以井水咽下，甚者连进三服即愈。    重舌腮肿，先服一铤，次以一铤安患处，其病随药便消。    又治冒暑伏热，不省人事，用生薄荷水调研一铤，灌下即苏。    如行路常含一铤，即无伏热之患。    口舌生疮，不能合口，并食热物，如上法服讫，用水灌漱，嚼薄荷片十叶如泥吐出，再水灌漱，嚼药一铤，合口内聚涎裹之，觉涎满方吐出，如此服三铤，便能食酒醋。遇食咸、酸、脯、须掐破吐血方省，薄荷数叶以一铤同嚼，井水吞下。    砂淋、热淋，小便出血，同车前草七叶、生姜小块研烂，水调去渣，嚼药一铤，以水送下。    此药分阴阳，去风热，化血为涎，化涎为水，常带随身备急，一铤可活一人命，小儿只服半铤。",
    "【摘录】": "《宋・太平惠民和剂局方》"
}