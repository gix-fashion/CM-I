{
    "方剂名称": "丁香脾积圆",
    "url": "http://zhongyaofangji.com/d/dingxiangpijiyuan.html",
    "【处方】": "丁香、木香，各半两；皂荚三大枚（烧存性），青橘皮（洗）一两，莪茂三两，三棱二两，高良姜二两。    以上同用米醋一升，于瓷瓶内煮干，莪术、三棱、良姜，并乘热切碎，同焙干。    巴豆（去壳）半两。    上入百草霜三匙，同碾为细末，面糊为圆，如麻仁大。",
    "【功能主治】": "治丈夫、妇人、小儿诸般食伤积聚，胸膈胀满，心腹膨胀，噫气吞酸，宿食不化，脾疼翻胃。    妇人血气刺痛，并宜服之。",
    "【用法用量】": "每服五圆、七圆至十五、二十圆止。    食伤，随物下；    脾积气，陈橘皮汤下；    口吐酸水，淡姜汤下；    翻吐，藿香甘草汤下；    丈夫小肠气，炒茴香酒下；    妇人血气刺痛，淡醋汤下；    呕逆，菖蒲汤下；    小儿疳气，史君子汤下。更量虚实加减。    如欲宣转，可如圆数，五更初，冷茶清下，利三、五行后，以白粥补之。",
    "【注意】": "孕妇不得服。",
    "【摘录】": "《宋・太平惠民和剂局方》"
}