{
    "方剂名称": "经进地仙丹",
    "url": "http://zhongyaofangji.com/j/jingjindixiandan.html",
    "【处方】": "人参一两半，附子（炮）、川椒（去目.少炒.出汗）、苁蓉（酒浸.焙），各四两。川乌（炮）、茯苓（白）、甘草、白术，各一两。菟丝子（酒浸）、覆盆子、天南星（汤洗.姜汁制焙）、防风（去芦）、白附子、何首乌，各二两。牛膝（去芦.酒浸二宿）四两，狗脊（去毛）、赤小豆、骨碎补（去毛）、乌药、羌活，各二两。木鳖子（去壳）、地龙（去土），各三两。",
    "【炮制】": "上为细末，煮酒面糊为圆，如梧桐子大。",
    "【功能主治】": "治男子五劳七伤，肾气虚惫，精神耗减，行步艰辛，饮食无味，眼昏耳焦，面色黧黑，皮肤枯燥；女入血海虚冷，月经不调，脏寒少子，下部秽恶。    又治诸痔瘘疮，肠风泻血，诸风诸气，并皆疗之。",
    "【用法用量】": "每服三十圆，加至四十圆，空心，温酒吞下。",
    "【备注】": "此方陶隐居编入（道藏经），云：是时有人母幼年得风气疾，后作发挛结疼痹，久不能起，百治不瘥，卧床五十馀年，脂肉消尽，止有筋骨。乃于居士处得此方，依方修合，日进二服，才至五百馀服，是母病顿除，发白再黑，齿落更生。至八十岁，颜色如二十岁人，筋力倍壮，耳聪目明。时有老奴，常偷服其药，严冬御稀葛，履霜雪，无寒色，负荷倍重于常时，行步如飞。疑为鬼物所凭，遂打杀埋于水傍沙中。久复为怪，而里俗且云：凡奴婢死为鬼，但折其胫，令不得动作。遂掘出，折其胫，见其骨尽实，如金黄色，折其臂亦然，其效颇异。隐居云：此奴若不打杀，成地仙矣。",
    "【摘录】": "《宋・太平惠民和剂局方》"
}