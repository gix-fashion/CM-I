{
    "方剂名称": "二百味花草膏",
    "url": "http://zhongyaofangji.com/e/erbaiweihuacaogao.html",
    "【别名】": "二百花草膏",
    "【处方】": "羯羊胆一具（饭上蒸熟）、石蜜（炼成珠）。",
    "【制法】": "上药满填好蜜，拌匀蒸之，候干即入瓶，研细为膏。",
    "【功能主治】": "一切眼疾。",
    "【用法用量】": "上药入胆汁研成膏、朱砂末少许同研。食后临卧，每挑1掠如豆大，口中含咽，外点内眦角。",
    "【各家论述】": "1.《医方考》：内热则睑赤，肝热则出泣，微热则痒，热盛则痛，或痛或痒，皆火之故也。气热则神浊昏冒，故令昼不能视物；阳胜者恶火，故令不可近灯光，此《经》所谓天明则日月不明，邪害空窍也。羯羊胆，苦物也，足以胜热；蜜，润物也，足以济火。然曰入口，不曰入眼，则固服食之剂耳！用之者，使频频噙之，药力相继为良。    2.《医方集解》：此足少阳、厥阴药也。羊胆苦寒，益胆泻热；蜂蜜甘润，补中缓肝，曰二百味花草膏者，以羊食百草，蜂采百花也。",
    "【临床应用】": "烂缘血风：福州人病目，两睑间赤湿流泪，或痛或痒，昼不能视物，夜不可近灯光，兀兀痴坐。其友赵谦子春语之曰：是为烂缘血风，我有一药，正治此疾，名曰二百味花草膏。病者惊曰：用药品如是，世上方书所未有，岂易遽办？君直相戏耳！赵曰：我适间有药，当以与君。明日携一钱匕至，坚凝成膏，使以匙抄少许入口，一日泪止，二日肿消，三日痛定，豁然而愈。",
    "【摘录】": "《医统》卷六十一"
}