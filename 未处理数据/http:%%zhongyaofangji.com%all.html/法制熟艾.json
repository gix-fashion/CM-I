{
    "方剂名称": "法制熟艾",
    "url": "http://zhongyaofangji.com/f/fazhishuai.html",
    "【处方】": "陈久黄艾。不以多少，择取叶。",
    "【炮制】": "入臼内，用木杵轻捣令熟，以细筛隔去青渣，再捣再筛，如此三次，别以马尾罗子隔之，更再捣，罗，候柔细黄熟为度。",
    "【功能主治】": "主灸百病。",
    "【用法用量】": "世人着灸，多无法度，徒忍痛楚，罕能愈疾，今于《圣惠》《千金》、《外合》等方内，摭取点穴分寸、作炷大小、壮数多少等法于后。定分寸法：取病人男左、女右中指第二节内，度两横纹相去为一寸，应取穴及作炷分寸，并依此法。    点灸穴法：凡点穴时，须得身体平直，四肢令拳缩，坐点令仰，立点令倾侧，灸时孔穴不正，无益于事，徒烧肌肉，虚忍痛楚。若坐点，则坐灸之；卧点，则卧灸之；立点，则立灸之。反此亦不得其穴。    作艾炷法：凡下火点灸，须令艾柱根下，广三分，长亦三分。若减此，不复孔穴，不中经脉，火气不行，亦不能除病。强壮人亦可稍增令大。周岁以里小儿，可如小麦大。    点火法：古来用火灸病，忌八般木火。今即不用木火灸人，不犯诸患，兼去久疴。    以清油点灯，灯上烧艾茎点灸，兼滋润灸疮，至愈已来，且无疼痛，用蜡烛更佳。    又火珠耀日，以艾承之，遂得火出，此火灸病为良。次有火照耀日；以艾引之，便得火出，此火亦佳。    下火灸时法：皆以日正午已後，乃可下火灸之，时谓阴气未至，灸无不着。    午前平旦，谷气虚，令人颠眩，不可卧灸，慎之，慎之。其大法如此，卒急者不可用此例。若遇阴雾，天起风雪，忽降猛雨，炎暑、雷电、虹霓暂时且停。    候待清明，即再下火灸。灸时不得伤饱、太饥、饮酒、食生硬物，兼忌思虑愁忧，怒呼骂叫，吁嗟叹息，一切不祥，忌之大吉。治灸疮不发法：凡着灸疗病，历春、夏、秋、冬不较者，灸炷虽然数足，得疮发脓出，所患即瘥。如不得疮发脓出，其疾不愈。《甲乙经》云，灸疮不发者，用故履底灸令热熨之，三日即发，脓出自然愈疾。今用赤皮葱三、五茎，去其葱青，於灰火中煨熟拍破，热熨灸疮十馀遍，其疮三日自发，立坏，脓出疾愈。淋洗灸疮法：凡着灸治病，才住火，便用赤皮葱、薄荷二味煎汤，温温淋洗灸疮周回约一、二寸已来，令驱逐风气於疮口内出。兼令经脉往来，不滞於疮下，自然疮坏疾愈。    若灸疮退火痂後，用桃树东南枝、稍青嫩桃皮二味等分煎汤，温温淋洗灸疮，此二味偏能护灸疮中诸风。若疮内黑烂溃者，加胡荽，三味等分煎汤，温温淋洗，灸疮自然生好肉也。若灸疮疼痛不可忍，多时不较者，加黄连，四味等分煎汤淋洗，立有神效。壮数多少法：（千金方）云，凡言壮数者，若丁壮遇疾，病根深笃者，可倍多於方数。其人老小羸瘦者，可复减半。    依扁鹊灸法，有至五百壮、千壮者，皆临时消息之。推人神所在法：一日足大指，二日外踝，三日股内，四日腰，五日口、舌、咽、悬雍，六日足小指，七日内踝，八日足腕，九日尻，十日背、腰，十一日鼻柱，十二日发际，十三日牙齿，十四日胃，十五日遍身，十六日胸、乳，十七日气冲，十八日腹内，十九日足趺，二十日膝下，二十一日手小指，二十二日伏兔，二十三日肝俞，二十四日手阳明、两胁，二十五日足阳明，二十六日手、足，二十七日膝，二十八日阴，二十九日膝、胫、颞、p，三十日关元下至足心。    已上上神所在之日，禁忌着灸。若遇病急切，不拘此例。",
    "【摘录】": "《宋・太平惠民和剂局方》"
}