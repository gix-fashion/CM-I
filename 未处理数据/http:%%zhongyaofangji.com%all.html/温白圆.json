{
    "方剂名称": "温白圆",
    "url": "http://zhongyaofangji.com/w/wenbaiyuan.html",
    "【处方】": "川乌（炮.去皮.脐）二两半，柴胡（去芦）、桔梗、吴茱萸（汤洗七次.焙干.炒）、菖蒲、紫菀（去苗.叶及土）、黄连（去须）、干姜（炮）、肉桂（去粗皮）、茯苓（去皮）、蜀椒（去目及闭口.炒出汗）、人参、厚朴（去粗皮.姜汁制）、皂荚（去皮.子.炙）、巴豆（去皮.心.膜.出油.炒.研），各半两。",
    "【炮制】": "上为细末，入巴豆匀，炼蜜为圆，如梧桐子大。",
    "【功能主治】": "治心腹积聚，久症癖块，大如杯碗，黄疸宿食，朝起呕吐，支满上气，时时腹胀，心下坚结，上来抢心，傍攻两胁。十种水病，八种痞塞，翻胃吐逆，饮食噎塞，五种淋疾，九种心痛，积年食不消化，或疟疾连年不瘥。    及疗一切诸风，身体顽痹，不知痛痒，或半身不遂，或眉发堕落。    及疗七十二种风，三十六种遁尸疰忤，及癫。    或妇人诸疾，断续不生，带下淋沥，五邪失心，愁忧思虑，意思不乐，饮食无味，月水不调。    及腹中一切诸疾，有似怀孕，连年累月，羸瘦困弊，或歌或哭，如鬼所使，但服此药，无不除愈。",
    "【用法用量】": "每服三圆，生姜汤下，食后或临卧服，渐加至五、七圆。",
    "【摘录】": "《宋・太平惠民和剂局方》"
}