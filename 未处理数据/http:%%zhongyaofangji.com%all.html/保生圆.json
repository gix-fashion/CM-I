{
    "方剂名称": "保生圆",
    "url": "http://zhongyaofangji.com/b/baoshengyuan.html",
    "【处方】": "大麻仁（去皮）一两半，贝母、黄芩、大豆黄卷、粳米、甘草（微炙赤）、干姜（炮）、肉桂（去粗皮）、石斛（去根）、石膏（细研），各一两；当归（去芦.炒）半两，秦椒（微炒出汗）一两。",
    "【炮制】": "上为细末，炼蜜和圆，如弹子大。",
    "【功能主治】": "养胎益血，安和子脏。治妊娠将理失宜，或因劳役，胎动不安，腰腹痛重，胞阻漏胎，恶露时下，子脏挟疾，久不成胎，或受妊不能固养，痿燥不长，过年不产，日月虽满，转动不力；或致损堕，及临产节适乖宜，惊动太早，产时未至，恶露先下，胎胞枯燥，致令难产；或横或逆，痛极闷乱，连日不产，子死腹中，腹上冰冷，口唇青黑，吐出冷沫。    新产恶血上冲，运闷不省，喘促出汗，及瘀血未尽，寒热往来；或因产劳损，虚羸未复，面黄肌瘦，心忪盗汗，饮食不进，渐成蓐劳。    入月常服，壮气养胎，正顺产理，润胎易产。    产后常服，滋养血气，和调阴阳，密腠理，实腑脏，治风虚，除痼冷。",
    "【用法用量】": "每服一圆，并用温酒或枣汤化下，嚼亦得，空心，食前服。",
    "【摘录】": "《宋・太平惠民和剂局方》"
}