{
    "方剂名称": "惊气圆",
    "url": "http://zhongyaofangji.com/j/jingqiyuan.html",
    "【处方】": "紫苏子（炒）一两，橘红、南木香、附子（生.去皮.脐）、麻黄（去根.节）、花蛇（酒浸.炙.去皮.骨）、白僵蚕（微炒）、南星（洗浸.薄切.姜汁浸一宿）、天麻（去苗），各半两。朱砂（研）一分半（为衣），干蝎（去尾针.微炒）一分。",
    "【炮制】": "上为末，入研脑、麝少许，同研极停，炼蜜杵，圆如龙眼大。",
    "【功能主治】": "治惊忧积气，心受风邪，发作牙关紧急，涎潮昏塞，醒则精神若痴，大宜服之。",
    "【用法用量】": "每服一粒，用金银薄荷汤化下，温酒亦得。",
    "【备注】": "此方，戊申年军中一人犯法，衣将受刃，得释，神失如痴，与一粒服讫而寐，及觉，疾已失。江东提辖张载阳妻避寇，失心数年，受此方，不终剂而愈。又，巡检黄彦妻狂厥逾年，授此方去附子加铁粉，不终剂而愈。铁粉，化痰、镇心、抑肝邪，若多恚怒，肝邪大盛，铁粉能制伏之。（素问）言：「阳厥狂怒，治以铁粉」，金克木之意也。",
    "【摘录】": "《宋・太平惠民和剂局方》"
}