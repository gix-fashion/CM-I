{
    "方剂名称": "理郁升陷汤",
    "url": "http://zhongyaofangji.com/l/liyushengxiantang.html",
    "【处方】": "生黄耆6钱，知母3钱，当归身3钱，桂枝尖1钱半，柴胡1钱半，乳香（不去油）3钱，没药（不去油）3钱。",
    "【功能主治】": "胸中大气下陷，又兼气分郁结，经络湮淤者。",
    "【用法用量】": "    胁下撑胀，或兼疼者，加龙骨、牡蛎各5钱；少腹下坠者，加升麻1钱。",
    "【摘录】": "《衷中参西》上册",
    "【临床应用】": "1.胸中气分郁结下陷：一妇人，年三十许。胸中满闷，时或作疼，鼻息发热，常常作渴。自言得之产后数日，劳力过度。其脉迟而无力，筹思再三，莫得病之端绪。姑以生山药一两滋其津液，鸡内金二钱，陈皮一钱，理其疼闷，服后忽发寒热。再诊其脉，无力更甚，知其气分郁结，又下陷也。遂为制此汤，一剂诸病皆觉轻，又服四剂痊愈。    2.症瘕：一少女，年十五。脐下左边起症瘕，沉沉下坠作疼，上连腰际，亦下坠作疼楚，时发呻吟，剧时常觉小便不通，而非不通也。诊其脉，细小而沉。询其得病之由，言因小便不利，便时努力过甚，其初腰际坠疼，后遂结此症瘕。其方结时，揉之犹软，今已五阅月，其患处愈坚结。每日晚四点钟，疼即增重，至早四点钟，又渐觉轻，愚闻此病因，再以脉象参之，知其小便时努力过甚，上焦之气陷至下焦而郁结也。遂治以理郁升陷汤，方中乳香、没药皆改用四钱，又加丹参三钱，升麻一钱半，二剂而坠与疼皆愈。遂去升麻，用药汁送服朱血竭末钱许，连服数剂，症瘕亦消。"
}