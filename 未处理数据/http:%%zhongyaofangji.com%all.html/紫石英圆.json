{
    "方剂名称": "紫石英圆",
    "url": "http://zhongyaofangji.com/z/zishiyingyuan.html",
    "【处方】": "乌贼鱼骨（烧灰）、山蓣、甘草（炙），各一两半；天门冬（去心.焙）、紫石英（研），各三两；紫葳、辛夷仁、熟干地黄、卷柏（去根）、禹馀粮（烧.醋淬七遍.研）、肉桂（去粗皮）、石斛（去根）、川芎、牡蒙，各二两；茱萸、人参、续断、当归（去芦.微炒）、川乌（炮.去皮.脐）、牡丹皮、桑寄生、细辛（去苗）、厚朴（去粗皮.姜汁炙）、干姜（炮）、牛膝（去苗），各一两一分；柏子仁（微炒.别研）一两半。",
    "【炮制】": "上为细末，炼蜜圆，如梧桐子大。",
    "【功能主治】": "治妇人久冷无子，及数经堕胎，皆因冲任之脉虚损，胞内宿寒疾病，经水不时，暴下不止，月内再行，或月前月后，及子脏积冷，虚羸百病，崩漏带下三十六疾，积聚症瘕，脐下冷痛，少腹急重，小便白浊。已上疾证，皆令孕育不成，以至绝嗣不孕，此药并能主疗。常服除瘀血，温子脏，令人有孕，临产易生，及生子充实无病。",
    "【用法用量】": "每服三十圆，温酒或温米饮下，空心，食前，日二服。",
    "【摘录】": "《宋・太平惠民和剂局方》"
}