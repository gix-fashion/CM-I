{
    "方剂名称": "五膈圆",
    "url": "http://zhongyaofangji.com/w/wugeyuan.html",
    "【处方】": "蜀椒（去目并闭口者.微炒去汗）、细辛（去苗.土）、肉桂（去粗皮）、远志（去心），各三两。麦门冬（去心.焙）、甘草（炙），各五两。干姜（炮）二两，人参（去芦）四两，附子（炮.去皮.脐）一两半。",
    "【炮制】": "上为细末，炼蜜和圆，如弹子大。",
    "【功能主治】": "治因愁忧思虑，饮食不节，动气伤神，致阴阳不和，脏腑生病，结于胸膈，遂成忧膈、气膈、食膈、饮膈、劳膈之病。若食生冷即发，心胸痞满，气不得通，疼痛如刺，及引背膂，食即不下，心下坚痛，痛即欲吐，得吐即已，甚者手足逆冷，上气咳逆，喘息短气。",
    "【用法用量】": "每服一圆，含化咽之，胸膈喉中当热，药力稍尽，更服一圆，日三服，夜二服，服药七日即愈；    或圆如梧桐子大，温酒服之亦得，食后服。",
    "【摘录】": "《宋・太平惠民和剂局方》"
}