{
    "方剂名称": "救焚解毒汤",
    "url": "http://zhongyaofangji.com/j/jiufenjiedutang.html",
    "【处方】": "熟地4两，玄参2两，麦冬3两，白芍3两，金银花3两，甘菊花5钱，牛膝1两，黄柏1钱。",
    "【功能主治】": "头面红肿，下身自脐以下又现青色，口渴殊甚，似欲发狂。",
    "【用法用量】": "水煎服。",
    "【各家论述】": "以火之有余者，水之不足，故用熟地、麦冬以大益其肾水。又恐熟地、麦冬不足以息燎原之火，又益玄参、甘菊以平其胃中之炎。泻火仍是滋阴之味，则火息而正又无亏。火既上行，非引而下之，则水不济而火恐上腾，加之牛膝之润下，使火下降而不上升也。肾水既久枯竭，所补之水，仅可供肾中之用，安得分余膏而养肝木之子？复佐之白芍以滋肝，则肝木既平，不必取给于肾水，自气还本宫而不至走下而外泄。然而火焚既久，则火毒将成，虽现在之火为水所克，而从前之火毒安能遽消，故又辅之金银花以消其毒，而更能益阴，是消火之毒，而不消明之气也。又虑阳火非至阴之味，不能消化于无形，乃少用黄柏以折之。虽黄柏乃大寒之药，然入之大补阴水之中，反能解火之毒，引补水之药，直入于至阴之中，而泻其虚阳之火耳。此方除黄柏不可多用外，其余诸药，必宜如此多用，始能补水之不足，泻火之有余，否则火炽而不可救也。",
    "【摘录】": "《辨证录》卷六"
}