{
    "方剂名称": "卢氏异方感应圆",
    "url": "http://zhongyaofangji.com/l/lushiyifangganyingyuan.html",
    "【处方】": "黄蜡（真者十两），巴豆（百粒，去皮，研为粉，用纸数重裹捶，油透再易纸，至油尽成白霜为妙），乳香（研）三钱，杏仁七十枚（去皮、尖，研细，依巴豆法去油），丁香（怀干）、木香（湿纸裹.煨）、干姜（炮）、肉豆蔻（面裹.煨）、荜澄茄、槟榔、青皮（汤洗.去瓤.炒）、百草霜（筛细）、片子姜黄，各一两。",
    "【炮制】": "上除巴豆粉、百草霜、杏仁、乳香外，馀并为细末，却同前四味拌和研匀。先将上项黄蜡十两，于银、石器内熔化作汁，用重绵滤去滓，以无灰好酒一升，于银、石器内煮蜡熔，数滚取起，候冷，其蜡自浮于酒上，去酒不用。春夏修，合用清麻油一两，秋冬用油一两半，于入银器内熬，令香熟；次下酒煮蜡，同化作汁，乘热拌和前项药末十分均匀了，候稍凝，分作剂子，用罐子盛之，半月后方可服。",
    "【功能主治】": "常服健脾进食，永无寒热泻痢之疾。盖消磨积滞以渐，自然无疾，温酒食醉饱，尤宜多服，神效不可述。",
    "【用法用量】": "如服，旋圆如萝卜子大，任意服之，二、三十圆加至五十圆无碍。    此药以蜡多，虽难圆，然圆子愈细，其功愈博，临睡须常服之。    若欲治病，不拘时候。",
    "【备注】": "与和剂方大不同，但用，修制须如法，分两最要匀停，止是暖化，不可偏胜。    此药积滞不动脏腑，其功用妙处在用蜡之多，切不可减。",
    "【摘录】": "《宋・太平惠民和剂局方》"
}