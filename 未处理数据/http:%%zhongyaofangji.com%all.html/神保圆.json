{
    "方剂名称": "神保圆",
    "url": "http://zhongyaofangji.com/s/shenbaoyuan.html",
    "【处方】": "木香、胡椒，各一分。干蝎七个全者，巴豆（去心.皮.别研）十个。",
    "【炮制】": "上为细末，入巴豆霜令匀，汤释蒸饼，圆如麻子大，朱砂为衣，每服三粒，汤使如前。",
    "【功能主治】": "治心膈痛，柿蒂、灯心汤下。腹痛，柿蒂、煨姜煎汤下。血痛，炒姜醋汤下。    肺气甚者，白矾、蛤粉各三分，黄丹一分，同研为散，煎桑根白皮、糯米饮调下三钱。气小喘，止用桑白皮、糯米饮下。肾气胁下痛，炒茴香酒下。    大便不通，蜜汤调槟榔末一钱下。气噎，木香汤下。宿食不消，茶、酒、浆、饮任下。诸气，惟膀胱气、胁下痛最难治，独此药辄能去之。",
    "【备注】": "有人病项筋痛，诸医皆以为风，治之数月不瘥，乃流入背膂，久之又注右胁，挛痛甚苦，乃合服之，一投而瘥，后尝再发，又一投，瘥。",
    "【摘录】": "《宋・太平惠民和剂局方》"
}